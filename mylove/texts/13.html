<p>Bu buluşmada güzeller güzeli sevgilisinin annesiyle tanışacak olan delikanlımız tüm gece heyecandan pek uyuyamamıştı. Sabah saat 7 de yatağından ayrılan delikanlımız duş alıp namazı kıldıktan sonra yola düştü. Arabasındaki arızadan ve alması gereken bir parçadan ötürü yavaş ve dinlenme tesislerine uğrayan delikanlı nihayet saat 10’a gelirken sevdiceğinin köyüne vardı. Ona gitmesi söylenen yere giderken köyün köprüsünde sevdiceğini gören delikanlı oldukça mutlu oldu. Buluştuktan sonra İspir Kafeye gittiler orada yol boyu Karadeniz müzikleri dinleyen delikanlımız mıhlama yemek istedi. Güzeller güzeli kızımız pek oralı olmasa da sevdiğine eşlik etti ve o da mıhlama yedi ve ardından gergin bekleyiş başladı. Bir zaman sonra güzeller güzeli kızımızın telefonu çaldı ve arayan annesiydi. Yola çıktım geliyorum diyordu ve bu haberden sonra bekleyiş daha da gerginleşmeye başladı. Birkaç dakika sonra kızımızın annesi geldi neyse ki güzel yüzlüydü bu delikanlının biraz olsun rahatlamasını sağladı. Biraz havadan sudan bahsettikten sonra asıl konuya giriş yapan annemiz “sözü fazla uzatmaya gerek yok okul bitmeden ve atanmadan ne nişan ne de düğün yaparım” dedi. Neyse ki sıkı pazarlıkçı olan delikanlı 8 Ay sonrasına nişan sözünü aldı.  Biraz konuştuktan sonra annemiz evine gitti. </p>
<p>Ardından olay yerini hızlıca terk eden çiftimiz uygun bir yer ararken kendilerini şantiyede buldular. Daha sonrasında en iyi yol bildiğin yol dercesine daha önce gittikleri at çiftliğine giderken delikanlının gitmeden önce yapmayı istediği bir şey vardı. O da manitasıyla araba yıkamaktı ve yolda gördükleri bir istasyonda birlikte arabayı yıkadılar. Yıkama esnasında gazi olan delikanlımız sevgilisinin yoğun ilgisiyle kısa zamanda kendine geldi. Yıkama bittikten sonra at çiftliğine geçen çiftimiz orada umduklarını bulamadılar fakat kızımızın yapmış olduğu nefis tatlıyı yiyen (zıkkım yeseydi) delikanlı oldukça mutlu oldu ve ardından yine daha önce gittikleri Sessiz Bahçe isimli mekâna gittiler. Mekânda bir kahve içtikten sonra fazla oturmayan çiftimiz orada bulunan yürüyüş yolunda yürüyüş yaptılar. Bu yürüyüş esnasında ne kadar garip ve ne kadar tuhaf bir çift olduğunu fark eden kızımız bunu manitasına söyledi. Yürüyüşten döndükten sonra dere kenarında turan çiftimiz biraz muhabbet ettiler. Ardından dönüş yolunda delikanlımızın fark ettiği kanatçıya gittiler ve güzelce doydular. </p>
<p>Ve günün sonuna yaklaşırken kızımızı ablasının evinin yakınlarına bıraktı ve gözlü yaşlı bir şekilde evine geri döndü.</p>
